# Viikko 5 - tehtävä 6. Retrospektiivitekniikat

Retrospektiivitekniikat auttavat tiimiä sprintin tai muun projektin päättyessä käsittelemään prosessin aikana ilmenneitä hyviä ja huonoja asioita. Start, Stop, Continue, More of, Less of Wheel-tekniikka pyrkii nimensä mukaisesti jakamaan tapaamisessa ilmenneen palautteen kategorioihin aloitetaan, lopetetaan, jatketaan, enemmän ja vähemmän. Tekniikka toteutetaan piirtämällä ympyrä ja jakamalla se edellä mainittuihin osiin, jonka jälkeen retrospektiivin vetäjä pyytää tiimiltä palautetta sprintin aikana ilmenneistä asioista. On melko itsestään selvää, minkälaiset asiat menevät mihinkin: hyväksi tai tarpeelliseksi todettuja asioita aloitetaan, jatketaan tai pyritään lisäämään, kun taas päinvastaisia vähentämään ja lopettamaan.

Myös Glad, Sad, Mad-tekniikka pyrkii lajittelemaan sprintin aikana havaitut asiat. Tiimin jäsenet kirjoittavat havaintonsa pienille lapuille. Tämän jälkeen kukin esittelee kirjoittamansa asian. Esittelyn jälkeen laput sijoitetaan glad-, sad- ja mad-sarakkeisiin. Tiimi äänestää, mitkä asioista otetaan tarkempaan käsittelyyn ja tärkeimmiksi valitut asiat käydään läpi tiimin kesken.

Retrospektiivitekniikoihin käytetty aika vaihtelee, esimerkiksi edellä esitellyistä tekniikoista ensimmäinen on melko nopea, 10 minuuttia alle 9 hengen tiimille, kun taas Glad, Sad, Mad vie noin tunnin.     
